---
path: "/utviklerverdier"
title: "Utvikler"
subtitle: "Hvilke verdier og egenskaper setter vi pris på?"
pagetype: "page"
image: "./img/gladeutviklere.jpg"
description: "Det er viktig at alle forstår hvilke verdier og egenskaper vi setter pris på i Utvikleravdelingen.
Når dette er åpent, kan en bruke dette som inspirasjon til hvor en vil bidra, og på områder det kan være nyttig å jobbe med."
---

# Verdier, egenskaper og aktiviteter vi setter pris på
Gjør godt arbeid i teamet. Det er det aller viktigste. Det gjør at vi sammen lykkes med både teamets og SpareBank 1 Utvikling sine mål. Slik hjelper vi kundene våre til å få en best mulig og enklest mulig hverdagsøkonomi. Verdiene under hjelper oss med dette.

## Vær åpen og forståelsesfull
### Hvorfor det?
* Det skaper et godt arbeidsmiljø
* Det er fint å være sammen folk som er åpne og forståelsesfulle
* Det er en forutsetning for å ha god læringskultur
### Hvordan gjør jeg det?
* Møt nye mennesker og nye oppgaver med et åpent sinn. Begge er som oftest mer sammensatte enn det vi ser på overflaten
* Tør å være åpen om ting du ikke kan eller ikke forstår
* Vær forståelsesfull for at andre kanskje aldri har hørt om det du har jobbet med i flere år

## Jobb sammen
### Hvorfor det?
* Forsking viser at vi løser oppgavene både raskere og bedre når vi jobber sammen
* Vi øker den psykologiske tryggheten når vi jobber sammen
* Når vi øker den psykologiske tryggheten, så trives vi bedre og vi jobber bedre
* Vi blir raskere ferdig med oppgavene i teamet – Time To Market går ned
### Hvordan gjør jeg det?
* Reduser antall oppgaver teamet jobber med samtidig, slik at det blir naturlig å samarbeide på oppgavene
* Book felles tid i kalenderen til sammenhengende arbeid, slik at dere skaper dere tid sammen for for eksempel å parprogrammere
* Løs oppgavene sammen. På denne måten får oppgavene kontinuerlig flyt og fokus og vi blir raskere ferdig. Oppgaven stopper ikke selv om noen skal i et møte eller er borte en dag. Dermed leverer vi verdi raskere – og vi får det mer gøy sammen
* Gjør kontinuerlig refaktorering i par. Slik bygger vi bedre kvalitet og reduserer tid med venting på Pull Request-godkjenningner
* Se etter muligheter for å samarbeide på tvers av både team og områder

## Del kunnskapen din og tiden din med andre
### Hvorfor det?
* Kunnskapen vår er det viktigste verktøyet vårt som utviklere. Når vi deler den med andre, gir vi andre bedre verktøy å jobbe med. Vi blir alle bedre i jobben vår, og den blir mer gøy
* Det er lærerikt å lære bort det vi kan. Da lærer vi det også enda bedre selv.
### Hvordan gjør jeg det?
* Parprogrammer
* Fortell om ting du har lært, vis fram i teamet
* Brown bag-lunsj
* Bidra til fagdagen: Foreslå, holde eller være med på aktiviteter på fagdagen, arranger aktiviteter som kurs og felles workshop
* Dele på blogg / sosiale medier / skrive artikkel feks på Medium
* Prate på meetup og konferanse
* Bidra til Open Source prosjekter

## Vær nysgjerrig
### Hvorfor det?
* Nysgjerrighet må til for å skape god læringskultur
* Vi lærer nye ting raskere
* Nysgjerrighet er basis for kontinuerlig forbedring
* Nysgjerrighet er en kraftig konfliktløsningsmekanisme
* Når det er noe en er uenig i eller ikke forstår, så er det kraftfullt å spørre spørsmål for å få mer forståelse for motpartens syn og tanker
### Hvordan gjør jeg det?
* Prøv ut ting. Det er mye læring i å prøve ting ut, også når det ikke fører fram
* Utfordre etablerte sannheter – kan det være at forutsetningene er endret siden en løsning ble valgt?
* Spør om mer informasjon når det er noe du ikke forstår eller er uenig i

## Gjør ting bedre hele tiden
### Hvorfor det?
* Det er gøy å gjøre ting bedre
* Uten å hele tiden tenke på forbedring i koden, vil den til slutt bli umulig å endre, og vi ender opp med The Grand Rewrite
* Vi kan levere stadig raskere med stadig høyere kvalitet
* Kravene til industrien vår, og industrien selv, endrer seg stadig raskere. Dermed er kontinuerlig forbedring både en forutsetning og en streng nødvendighet for ikke å havne i bakleksa
### Hvordan gjør jeg det?
* Hvis du ser en liten forbedring du kan gjøre, så gjør den med en gang
* Speiderprinisppet: Forlat koden i bedre stand enn da du fant den. Her må vi være pragmatiske, slik at vi ikke ender opp med å "rydde hele verden"
* Se etter bedre måter å løse utfordringer på
* Sett på en ny kaffekanne når du tar den siste koppen

## Tenk helhetlig
### Hvorfor det?
* Vi forstår hvorfor vi lager det vi gjør
* Når vi forstår helheten i domenet eller problemet vi skal løse, så er det større sannsynlighet for at vi lager rett løsning
* Lettere å forstå hvem som bør involveres i oppgaven – kanskje problemet viser seg også å kunne berøre flere team eller kundereiser?
### Hvordan gjør jeg det?
* Jobb skikkelig med problemstillingen dere har fått
* Tenk på om flere kan ha glede av løsningen: Bidra til det felles skriptrammeverket Bob, Designsystemet eller lag biblioteker med fellesfunksjonalitet

## Vis initiativ
### Hvorfor det?
* Det er en forutsetning for å få ting gjort istedet for bare å prate om dem
* Vi får bedre løsninger når flere bidrar
* Er utrolig viktig for fellesskapet. At flere vil og kan ta ansvar gir en utrolig robusthet i både teamet og i SB1U
* Gir mestringsfølelse og trivsel
* Er lærerikt
* Gir økt grad av eierskap – vi bryr oss ekstra
### Hvordan gjør jeg det?
* Si fra om utfordringer – og hjelp til med å løse dem
* Har du en ide, så jobb for å få den realisert
* Bidra i rekruttering: intervjuer, delta på stand, følg opp sommerstudenter
* Bidra sosialt, både i teamet og i avdelingen
