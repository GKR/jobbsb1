---
path: "/worklifebalance"
title: "Work life balance"
subtitle: "Helt om dagen, ikke om natten"
pagetype: "page"
image: "./img/worklifebalance-hero.jpg"
description: "Noen ganger må vi gå den ekstra mila for å komme i mål. Men vår erfaring er at vi ikke blir bedre av å jobbe lange kvelder og netter. Snarere tvert imot."
---

Vi mener det er fullt mulig å kombinere karriereambisjoner med et godt sosialt liv. Det er vår Leder for Design, Christian Brandt, et levende bevis på.

### Rom for å være fotballtrener

Christian har jobbet i SpareBank 1 Utvikling i litt over 5 år. Når han ikke er på jobb, er han veldig glad i å lage mat og være ute i naturen – enten det er på ski eller på et sykkelsete. Med to barn og en liten valp blir det også mye familieaktiviteter på fritiden. Å ha en arbeidsplass som gjør det mulig, er viktig for ham.

– Det er viktig for meg å ha en jobb som også gir rom for å være til stede for familien min. Det å følge opp barna mine og være med på trening og ulike idrettsaktiviteter på ettermiddagene er viktig for meg. Jeg bruker dessuten mye tid på pendling, så det at møter legges innenfor kjernetiden, setter jeg stor pris på, sier han. 

### Blir bedre av balanse

I SpareBank 1 Utvikling er vi opptatt av fag. Det må vi være, skal vi fortsette å levere innovative og verdifulle banktjenester til befolkningen. Vi trenger dyktige, ambisiøse folk som ønsker å levere på jobb. Men, vi tror ikke på at det må gå på bekostning av fritiden din.

Ny forskning viser at en bedre balanse mellom jobb og fritid ikke bare bidrar til tilfredshet hjemme, men også bedre trivsel og yteevne på jobb.

Det kan Christian kjenne seg igjen i.

– Jeg tror vi blir bedre i jobben av å ha god balanse. Vi har en arbeidskultur som gir rom for å hente seg inn etter travle perioder. Jeg tror generelt det er veldig sunt med pauser for å koble av og la ting synke inn. Jeg tenker jo på jobb også når jeg gjør andre ting, som gjør at jeg kan løse problemer selv når jeg ikke sitter foran dataen, sier han.

Kilder: https://www.ncbi.nlm.nih.gov/pmc/articles/PMC7037206/