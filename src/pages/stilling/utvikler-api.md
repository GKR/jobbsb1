---
path: "/utvikler-api"
title: "Utviklere - API/integrasjon"
description: "Vil du være med å utvikle bankkritiske integrasjonstjenester?"
---

## Vil du være med å utvikle bankkritiske integrasjonstjenester?

SpareBank 1 har de siste årene gjort store endringer på hvordan vi jobber med våre digitale løsninger. Vi jobber målrettet med å skape en utviklingsoperasjon basert på Lean produksjonsfilosofi og Smidig-prinsipper. I dag leverer våre 19 kryssfunksjonelle utviklingsteam hyppig, og kan i stor grad påvirke hvordan de best løser sine oppgaver. Fokuset nå er å få teamene til å levere enda bedre ved å måle på hva de oppnår og ikke hva de produserer. Vi er veldig fornøyd med hvordan teamene presterer, samtidig som vi for lenge siden erkjente at vi alltid vil være på en endringsreise med søken etter forbedringer.

På denne reisen har det å ansette egne utviklere vært et sentralt virkemiddel, og noe vi har lykkes godt med. For å videreutvikle denne dimensjonen ser vi at det nå er behov for å styrke både det faglige og sosiale fellesskapet blant utviklere som er ansatt i SpareBank 1. Første endring vi gjorde for å oppnå dette er å starte et prøveprosjekt med en fast dag i uken hvor alle utviklere kan drive faglig utvikling. Videre ønsker vi å opprette en ny enhet for utviklere.

Våre foredrag på [JavaZone og Smidigkonferansen](https://vimeo.com/album/4257283) forteller om reisen vi er på, og hvordan vi er organisert. I vår [blogg](https://medium.com/sparebank1-digital) kan du lese mer om hvordan vi jobber.

#### Arbeidsoppgaver
* Være en av flere som utgjør kjernen i arbeidet med å utvikle APIer
* Bidra med å optimere omgivelsene for API
* Bidra i alle faser av utviklingsprosessen, fra idé til produksjon
* Gjøre feil- og problemanalyse
* Bidra til kontinuerlig forbedring av arkitektur, arbeidsprosess og kode.
* Delta i avdelingens øvrige arbeid

#### Kvalifikasjoner
* Erfaring med Java
* Erfaring med å utvikle komplekse APIer/mikrotjenester med robust kvalitet
* Gjerne erfaring med hendelsesbasert arkitektur
* Gjerne erfaring med Kotlin, Linux, Kafka, Docker, Maven, REST, spring-boot, oAuth2 – OpenIDConnect
* Høyere utdanning på universitets- eller høyskolenivå

#### Egenskaper
* Selvdrevet og løsningsorientert
* Liker å lære nye ting
* Evne til å håndtere komplekse problemer
* Samarbeider godt med andre
* God til å kommunisere – både skriftlig og muntlig

#### Vi tilbyr
* Trivelige kollegaer i et topp arbeids- og kompetansemiljø, og et av Norges største utviklingsmiljøer
* Utfordrende og varierte arbeidsoppgaver på strategisk viktige satsningsområder
* Gode muligheter for faglig og personlig utvikling. Vi tester nå ut fagdag en gang i uken for alle utviklere.
* Familievennlig arbeidstid med fleksibilitet i hverdagen og sommertid
* Moderne lokaler sentralt i Oslo
* Kaffebar, treningsrom, diverse idrettslag og sosiale aktiviteter
* Gode pensjons-, bank- og forsikringsordninger

#### Om oss
SpareBank 1 Banksamarbeidet DA er eid av 14 selvstendige SpareBank 1-banker og er et innovasjons- og utviklingsselskap for tjenester og løsninger i SpareBank 1-alliansen. Selskapet har 250 ansatte med oppgaver innen IT, markeds- og forretningsutvikling. Selskapet er en proaktiv og innovativ samarbeidspartner og fasilitator for SpareBank 1-bankene.
SpareBank 1 Banksamarbeidet DA er ansvarlig for å utvikle og levere felles IT- og mobilløsninger, merkevare og markedsføringskonsepter, forretningskonsepter, produkter og tjenester, kompetanse, analyse, prosesser, beste praksisløsninger og innkjøp.

Ved spørsmål om stillingene kontakt teamleder Brit Kristin Kaaresen på telefon 988 60 034.

**Søknadsfrist 4. april**

[Send inn din søknad](https://www.webcruiter.no/WcMain/CvJobrespond1.aspx?oppdragsnr=4047689402&culture_id=NB-NO&company_id=3707841687)