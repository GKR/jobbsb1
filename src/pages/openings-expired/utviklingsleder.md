---
path: "/utviklingsleder"
title: "Utviklingsleder"
description: "Vil du være med å skape Norges beste utviklingsmiljø?"
pagetype: "opening"
applicationFormUrl: "https://candidate.hr-manager.net/ApplicationForm/SinglePageApplicationForm.aspx?cid=1889&departmentId=21081&ProjectId=143707&MediaId=4655"
closingDate: "07.10.2019"
---

SpareBank 1 har de senere år gjort store endringer på hvordan vi jobber med våre kundeløsninger. Vi jobber målrettet med å skape en utviklingsoperasjon basert på Lean produksjonsfilosofi og smidig-prinsipper. I dag leverer våre kryssfunksjonelle utviklingsteam hyppig, og kan i stor grad påvirke hvordan de best løser sine oppgaver. Fokuset nå er å få teamene til å levere enda bedre ved å måle på hva de oppnår (outcome) og ikke hva de produserer (output). Vi er veldig fornøyd med hvordan teamene presterer, samtidig som vi for lenge siden erkjente at vi alltid vil være på en endringsreise med søken etter forbedringer.

Vi ønsker nå å utvide vår avdeling med en ny utviklingsleder. Som utviklingsleder hos oss vil du ha ansvar for en seksjon med 3-5 utviklingsteam og du vil være med på å legge til rette for at teamene våre har best mulig rammebetingelser for å lykkes. Du vil jobbe tett på teamene med coaching og hjelpe til med at erfaring og læring spres på tvers av teamene i avdelingen. Du vil bli del av et lederteam som består av flere utviklingsledere hvor vi sammen jobber for å kontinuerlig forbedre oss.

Våre foredrag på bl.a. [JavaZone og Smidig-konferansen](https://vimeo.com/album/4257283) forteller om reisen vi er på, hva vi tror på og hvordan vi er organisert. På vår  blogg kan du lese mer om hvordan vi jobber.

#### Ansvar & arbeidsoppgaver
* Sitte i lederteamet for avdelingen
* Ha ansvaret for en seksjon med 3-5 utviklingsteam, hvor det i teamene foregår både forvaltning og videreutvikling på ulike område av digitalbankene til SpareBank 1-alliansen
* Hjelpe teamene til å ha fokus både på forvaltning og håndtering av prosjekter/investeringsmidler
* Ansvar for at seksjonen bidrar til god kontroll på økonomien på avdelingsnivå
* Personalledelse
* Rekruttering
* Ansvar for utvalgte områder på vegene av hele avdelingen
* Delta i avdelingens øvrige arbeid

#### Kvalifikasjoner
* Inngående kunnskap om smidig, Lean og moderne utviklingsmetodikk
* Ser på deg selv som en «servant leader»
* Lengre erfaring med systemutvikling og/eller design av digitale tjenester
* Erfaring med arbeid i kryssfunksjonelle utviklingsteam
* Høyere utdanning på universitets- eller høyskolenivå
* Gode norskkunnskaper er en forutsetning ettersom norsk er arbeidsspråket vårt

#### Hva kan vi tilby deg?
* Trivelige kollegaer i et topp arbeids- og kompetansemiljø
* Utfordrende og varierte arbeidsoppgaver på strategisk viktige satsningsområder
* Meget gode muligheter for faglig og personlig utvikling
* Gode pensjons- og forsikringsordninger
* Konkurransedyktige betingelser
* Familievennlig arbeidstid – med fleksibilitet i hverdagen og sommertid
* Moderne lokaler sentralt i Oslo
* Kaffebar, treningsrom, diverse idrettslag og sosiale aktiviteter
* Gode pensjons- og forsikringsordninger
