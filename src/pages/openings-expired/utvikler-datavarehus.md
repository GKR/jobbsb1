---
path: "/utvikler-datavarehus"
title: "Vi søker en allsidig utvikler som er glad i data"
description: "Vi søker en allsidig utvikler som er glad i data"
pagetype: "opening"
date: "2019-12-20"
applicationFormUrl: "https://candidate.hr-manager.net/ApplicationInit.aspx?cid=1889&ProjectId=143850&DepartmentId=21132&MediaId=4654&SkipAdvertisement=False"
closingDate: "12.01.2020"
---

Ønsker du å bidra til å gjøre hverdagsøkonomien enklere for vanlig folk og bedrifter? Vil du jobbe i skjæringspunktet mellom teknologi og finans, i et av bransjens beste og triveligste kompetanseselskaper? Da vil vi gjerne høre fra deg!

### Vi søker en allsidig utvikler som er glad i data  

SpareBank 1 Utvikling er de 14 SpareBank 1-bankenes felles utviklingsselskap. Vi vokser og trenger flere dyktige utviklere.

Med et av Norges største inhouse utviklingsmiljøer har SpareBank 1 en unik mulighet til å tilby spennende oppgaver og ansvar etter hva du ønsker selv. Du vil sitte tett på forretningssiden og bli en del av SpareBank 1 Utviklings tverrfaglige utviklingsorganisasjon. Vi har godt over 20 team, som alle har høy grad av selvstendighet og stor takhøyde. Du får være med på å påvirke valg av teknologi, arbeidsverktøy og ikke minst hvordan teamet skal jobbe for å oppnå målene som er satt.

Det skjer mye spennende hos oss, og for å bli enda bedre er vi på jakt etter en ny kollega som ønsker å utgjøre en forskjell. Kanskje det er deg? Hos oss vil du være med å bidra i alle faser av utviklingsprosessen - fra ide til utvikling og realisering.  Du vil også utføre code reviews, følge opp pull requests og jobbe aktivt med forbedringer av arkitektur og kodebase - i tett samarbeid med andre utviklere, techleads, arkitekter, testere og produkteiere.

Vi tror at du først og fremst er en utvikler med erfaring med Java-programmering, men har du erfaring fra ETL er det også en super match. Vi tror at du vokser på utfordringer, er interessert i å lære og dele. Hvis du i tillegg har et offensivt og nysgjerrig blikk på omgivelsene og mulighetene tror vi du vil finne deg godt til rette hos oss.

#### Ønskede kvalifikasjoner

* Utdannelse innen IT - enten bachelor eller master
* Erfaring med Java-programmering
* Erfaring fra databaser og SQL
* Erfaring med utvikling av REST-baserte API'er
* Kjennskap til UNIX og shell-scripting er en fordel
* Nyutdannede med den rette innstillingen kan også søke.


#### Hva kan vi tilby deg?

Først og fremst kan vi tilby en spennende stilling innen et viktig område for SpareBank 1 Utvikling. Med jobben følger ansvar, tillit og tilgang til et solid tverrfaglig nettverk. Som alle andre dekker vi mobiltelefon og internett, har noen firmahytter tilgjengelig, eget treningsrom med nyoppussede garderober, sykkelparkering i kjelleren, lyse fine lokaler midt i sentrum, samt gode pensjons- og forsikringsordninger. Vi tror ikke du velger oss bare på grunn av denne listen, men det er greit å få frem at vi er konkurransedyktige - også på lønn. Det skulle bare mangle.

#### Interessert i stillingen?
Ta en prat med utviklingsleder [Terje Thormodsen](mailto:terje.thormodsen@sparebank1.no) eller teamleder [Maria Nguyen ](mailto:maria.nguyen@sparebank1.no) 
