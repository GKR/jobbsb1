---
path: "/teamleder"
title: "Teamleder"
description: "Vil du være med å lede utviklingen av Norges beste digitalbank?"
pagetype: "opening"
date: "2019-12-04"
applicationFormUrl: "https://candidate.hr-manager.net/ApplicationForm/SinglePageApplicationForm.aspx?cid=1889&departmentId=21110&ProjectId=143833&MediaId=4654"
closingDate: "06.01.2020"
---


### Vil du være med å lede utviklingen av Norges beste digitalbank?

SpareBank 1 satser stort på digitale flater og søker smidig teamleder til kryssfunksjonelt utviklingsteam. Vi trenger deg som brenner for at folk jobber knallbra sammen og levere på felles mål. Du vil lede ett av våre 20+ kryssfunksjonelle team, bestående av utvikling, design, test og forretning, der verdiskapning for kundene er i sentrum. Teamene jobber smidig og iterativt i et distribuert og selvorganiserende miljø, med inspirasjon fra kontinuerlige leveranser og DevOps. Målet er å levere kontinuerlig verdi ved å fokusere på hva teamene oppnår (outcome) og ikke hva de produserer (output). Når dette er sagt er det fortsatt mye som skal forbedres. Derfor trenger vi deg som ikke er redd for å utfordre vedtatte sannheter og som kan være med på å bringe oss videre.
Våre foredrag på bl.a. [JavaZone og Smidig-konferansen](https://vimeo.com/showcase/4257283) forteller om reisen vi er på, hva vi tror på og hvordan vi er organisert. På [vår blogg](https://medium.com/sparebank1-digital) kan du lese mer om hvordan vi jobber.

#### Ansvar & arbeidsoppgaver

* Lede utviklingsteam for forvaltning og videreutvikling på et område av digitalbankene til SpareBank 1-alliansen
* Selvstendig ansvar for planlegging, styring, og rapportering av fremdrift
* Bidra i alle faser av utviklingsprosessen, fra ide til forvaltning

#### Kvalifikasjoner

* God teknisk forståelse og bakgrunn fra tverrfaglig utviklingsteam
* Solid erfaring med teamledelse
* Inngående kunnskap om smidig, Lean og moderne utviklingsmetodikk
* Erfaring med virksomhetskritiske systemer
* Erfaring fra miljø med høyt fokus på design og/eller konseptutvikling
* Erfaring med budsjettansvar og økonomioppfølging
* God norskspråklig kompetanse – både muntlig og skriftlig

#### Profil

* Ser på deg selv som en «servant leader»
* God til å coache og motivere
* Proaktiv og strukturert

#### Hva kan vi tilby deg?

* Meget gode muligheter for faglig og personlig utvikling
* Utfordrende og varierte arbeidsoppgaver på strategisk viktige satsningsområder
* Trivelige kollegaer i et topp arbeids- og kompetansemiljø
* Konkurransedyktige betingelser
* Gode pensjons- og forsikringsordninger
* Familievennlig arbeidstid - med fleksibilitet i hverdagen og sommertid
* Moderne lokaler sentralt i Oslo
* Kaffebar, treningsrom, diverse idrettslag og sosiale aktiviteter

#### Interessert i stillingen?
Ta en prat med utviklingsleder [Lars Kirkhus](mailto:lars.kirkhus@sparebank1.no) på telefon [484 91 978](tel:+4748491978), eller utviklingsleder [Kristoffer Berg](mailto:kristoffer.berg@sparebank1.no) på telefon [480 12 708](tel:+4748012708).
