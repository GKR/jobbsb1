---
path: "/utvikler-fullstack"
title: "Fullstack utvikler? Bli med å utvikle Norges råeste boliglånesøknad!"
description: "Å kjøpe bolig er noe av det største og viktigste i løpet av livet. Fra man søker etter, finner og til slutt kjøper skal vi gjøre det enkelt og trygt å søke boliglån digitalt. Derfor fokuserer vi på kundenes behov, innhenting av data, utprøving av hypoteser og utvikle MVPer."
pagetype: "opening"
applicationFormUrl: "https://candidate.hr-manager.net/ApplicationForm/SinglePageApplicationForm.aspx?cid=1889&departmentId=21111&ProjectId=143636&MediaId=4636"
closingDate: "08.09.2019"
---

## Er du nysgjerrig og opptatt av teknologi? Liker du å tenke nytt?

Å kjøpe bolig er noe av det største og viktigste i løpet av livet. Fra man søker etter, finner og til slutt kjøper skal vi gjøre det enkelt og trygt å søke boliglån digitalt. Derfor fokuserer vi på kundenes behov, innhenting av data, utprøving av hypoteser og utvikle MVPer.

I SpareBank 1 Utvikling er vi nysgjerrige på ny teknologi og sørger for å holde oss oppdaterte. Kompetanseutvikling tas derfor på alvor, og våre utviklere har fagdag hver torsdag! I tillegg har vi mange ulike fagfora og 3-4 hackathons hvert år. Har du lyst til å lære mer om for eksempel maskinlæring eller funksjonell programmering, så finnes det gode muligheter for det hos oss. Du vil også få jobbe med containerbasert teknologi som Docker og Openshift i et Linux-basert utviklingsmiljø. Vi jobber like mye i Java som med Kotlin.

Team Boligreisen er et tverrfaglig team med trivelige, dyktige og engasjerte kollegaer. Her er kjønnsfordelingen balansert, graden av selvstendighet høy og takhøyden stor. Her vil du få være med å påvirke valg av både løsning, teknologi og arbeidsmåte - og ikke minst forme fremtidens boliglånesøknad. Bankene er opptatte av digitalisering av boliglånesøknaden, så forretningssiden er godt involvert i teamet. Håper du også har lyst til å bli med på laget!

Vi søker etter flere drivende dyktige fullstack utviklere. Vi ser etter deg som er engasjert, faglig dyktig, nysgjerrig og opptatt av kvalitet – og har et ønske om å lage gode løsninger for både kunderådgivere og boliglånesøkere. Trives du også i team og er opptatt av raske tilbakemeldingssykluser, så vil du nok passe godt inn hos oss.

Våre foredrag på bl.a.  [JavaZone og Smidigkonferansen](https://vimeo.com/album/4257283) forteller om reisen vi er på, hva vi tror på og hvordan vi er organisert. I vår blogg (søk opp SpareBank 1 Utvikling på medium.com) kan du lese mer om hvordan vi jobber. Team Boligreisen var året tidligere ute enn konkurrentene med det vi kaller «samtykkebasert lånesøknad», som vil si å hente inn lønnslipper og skattedata fra Altinn etter et samtykke fra kunden. Dette samarbeidet vant Digitaliseringsprisen i 2018.

Nysgjerrig på miljøet vårt? Ta gjerne kontakt med teamleder **Margrethe Sæther Johannessen** på telefon **932 12 039** eller e-post [margrethe.johannessen@sparebank1.no](margrethe.johannessen@sparebank1.no).

#### Ansvar & arbeidsoppgaver
* Være en av flere som jobber med å lage Norges råeste boliglånesøknad
* Bidra til kontinuerlig forbedring av arkitektur, arbeidsprosess og kode
* Bidra aktivt i alle faser av arbeidsprosessen - fra idé til produksjon, læring og tilbake til idé
* Bygge kvalitet inn i løsningene våre
* Gjøre feil- og problemanalyser

#### Kvalifikasjoner & profil
* Erfaring med Java og Kotlin eller lignende språk
* Erfaring med å utvikle rike grensesnitt med JavaScript, React/Redux eller andre rammeverk
* Glad i å jobbe på Linux-plattformen, eller har lyst til å lære
* Gjerne erfaring med hendelsesbasert arkitektur
* Høyere utdanning på universitets- eller høyskolenivå
* Samarbeider godt med andre og deler kompetanse
* Er proaktiv og tar ansvar
* Forstår det store bildet
* God norskspråklig kompetanse – både skriftlig og muntlig

#### Hva kan vi tilby deg?
* Svært gode muligheter for faglig og personlig utvikling - fagdag en gang i uken for alle utviklere
* Utfordrende og varierte arbeidsoppgaver på strategisk viktige satsningsområder
* Trivelige kollegaer i et topp arbeids- og kompetansemiljø
* Konkurransedyktige betingelser
* Gode pensjons- og forsikringsordninger
* Familievennlig arbeidstid - med fleksibilitet i hverdagen og sommertid
* Moderne lokaler sentralt i Oslo
* Kaffebar, treningsrom, diverse idrettslag og sosiale aktiviteter

#### Om oss
SpareBank 1 Utvikling er de 14 SpareBank 1-bankenes felles utviklingsselskap. Våre 300 dyktige medarbeidere går på jobb hver dag for å skape, utvikle og forvalte de beste IT-løsningene, tjenestene og brukeropplevelsene i bransjen - fordi hverdagsøkonomien er viktig for både folk og bedrifter. Vi jobber også med markeds- og forretningsutvikling, og er en proaktiv og innovativ samarbeidspartner for SpareBank 1-bankene. Vi vektlegger læring og kompetanse, frihet og trivsel i arbeidshverdagen. Det gjør SpareBank 1 Utvikling til et spennende sted å jobbe, og et godt sted å være.