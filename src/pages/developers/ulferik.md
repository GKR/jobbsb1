---
path: "/ulferikforsbakk"
pagetype: "developer"
date: "2020-12-01"
firstname: "Ulf"
lastname: "Erik Forsbakk"
image: "../../images/developers/Ansatt_Ulf_profil.jpg"
role: "Utvikler"
fullrole: "Utvikler og Birkebeiner"
email: "ulf.erik.forsbakk@sparebank1.no"
---

Ulf Erik lærte seg å kode som tenåring, og tre tiår senere har han drømmejobben som utvikler i SpareBank 1 Utvikling. Han tror folk ville blitt overrasket over hvor fremoverlent SpareBank 1 Utvikling er. At banken følger med i timen. I dag jobber han med løsninger som gjør livene enklere for folk, og det liker han veldig godt. Og det har han gjort lenge. Som ung isfiskeentusiast skrev han et program som registrerte fangst og beregnet resultatlister for isfiskekonkurranser.

På fritiden er Ulf Erik aktiv i skisporet, og ikke for å skryte så er han ganske god. Så god at han stiller på elitelinja på Vasaloppet og Birken. Det kjæreste han eier er hytta på Sjusjøen. Den er han glad i. Han er også et matvrak, og mat er en viktig del av hverdagen – selv om han ikke selv kategoriserer seg som en gourmettype.

### Bli bedre kjent med Ulf Erik her

<div class="info-content__questions">

**Hvordan lærte du å kode?**
Kjøpte meg en datamaskin som tenåring og begynte å leke med den. Jeg fant tidlig ut at det var dette jeg ville drive med.

**Favoritt koffeindrikk?**
Americano.

**Beste med fagdagen?**
Å jobbe en hel dag med noe – og det «noe» kan man faktisk styre selv. Og det beste med det igjen, er at vi blir bedre kjent – vi sitter vanligvis på forskjellige team, men fagdagen er med på å forbedre miljøet.

**Favorittmat?**
Vanskelig å velge noe, men noe thai kanskje – en skikkelig god red curry. Ellers er jeg fan av fårikål og mangosalsa.

**Beste med å jobbe i SpareBank 1 Utvikling?**
Arbeidsmiljøet.

**Hva liker du å gjøre når du ikke jobber?**
Trene og finne på ting med barna mine. Generelt glad i å være på tur i skogen og i fjellet.

**Én grunn til at utviklere burde jobbe i SpareBank 1 Utvikling?**
Muligheten til å utvikle seg faglig, uten at det går på bekostning av familie og fritid.

**Beste serie noensinne?**
Breaking Bad og Sopranos.

**Netflix eller HBO?**
Netflix.

**Din ideelle søndag?**
Starter med å løpe en lang tur i marka sammen med noen kompiser, så lager jeg meg noe mat som jeg tar med i sofaen og ser på en spennende fjelletappe i Tour de France. Stikke på kino på kvelden.

**Fagdag eller fredag?**
Fagdag.

**Den dårligste ideen du har hatt?**
En gang var jeg med og startet et selskap for å importere kosttilskudd fra USA, men så fikk vi ikke solgt et eneste produkt.

**Best med kollegaene dine?**
At det er hyggelig og joviale mennesker. At de er dyktige, og hjelpsomme.

**Kjæledyr?**
Er veldig allergisk.

**Favoritt GIT-kommando?**
GIT rebase -i

**Hvor holder du deg oppdatert på dev-nyheter?**
Kode24, InfoQ.

</div>