---
path: "/frontendutvikler"
title: "Frontend-utvikler"
description: ""
pagetype: "opening"
date: "2019-12-20"
applicationFormUrl: "https://candidate.hr-manager.net/ApplicationInit.aspx?cid=1889&ProjectId=143853&DepartmentId=21119&MediaId=4654&SkipAdvertisement=False"
closingDate: "01.03.2020"
---
Er du lidenskapelig opptatt av budsjett og prosess? Brenner du for bedriftsøkonomi og regnskap? Da er nok ikke akkurat denne jobbannonsen noe for deg. Det vi derimot ser etter er noen som har solide kunnskaper innen grunnleggende frontend-teknologier og god helheltlig forståelse for hvordan det som foregår på klientsiden henger sammen. Noen som er opptatt og engasjert i det som foregår i frontend-sfæren, for det er jo et økosystem i stadig endring.

Vi jobber i et lite, fritt, fleksibelt og dyktig team i en stor organisasjon. Dette teamet kommer du til å bli en del av. Vi skal forbedre designsystemet, delte kodemoduler, forenkle mobilutvikling samt jobbe med frotendarkitektur for å nevne noe. Hovedoppgaven din blir å bistå med dette arbeidet. Du får være med på å påvirke valg av teknologi, arbeidsverktøy og ikke minst hvordan teamet skal jobbe for å oppnå målene som er satt.

**Her er noen stikkord vi håper kan fange din interesse:**
* Delbare komponenter
* Designsystem
* Webstandarder
* Frontend-arkitektur
* Åpen kildekode
* Brukeropplevelse
* Responsivt design


Med et av Norges største inhouse utviklingsmiljøer har SpareBank 1 en unik mulighet til å tilby oppgaver og ansvar etter hva du ønsker selv. Noe av det første vi kommer til å snakke om når vi møtes, er hva du kan og hva du ønsker å bidra med - og dette trenger ikke nødvendigvis å være akkurat det samme.

For å tilrettelegge for god faglig utvikling har vi vi mange fagfora, og vi har nylig innført én fagdag i uka for alle utviklere - der du selv får bestemme hva du skal bruke tiden din på. Vi ser etter deg som er tydelig på hva du kan og ikke kan. Du er tydelig på hva du ønsker og liker å bruke tiden din på.

For mer informasjon sjekk ut designsystemet vårt på SpareBank1@Github samt sidene våre for (SpareBank 1 Utvikling) SpareBank 1 Utvikling.

#### Kvalifikasjoner
* Solid forståelse og erfaring med JavaScript, CSS og HTML

#### Vi tilbyr

Som alle andre dekker vi mobiltelefon og internett, har noen firmahytter tilgjengelig, eget treningsrom med nyoppussede garderober, sykkelparkering i kjelleren, lyse fine lokaler midt i sentrum, med shuffleboards og ping pong, samt gode pensjons- og forsikringsordninger. Vi tror ikke du velger oss bare på grunn av denne listen, men det er greit å få frem at vi er konkurransedyktige - også på lønn. Det skulle bare mangle.

Velger du oss, håper vi du gjør det fordi du ønsker å være en del av vårt utviklingsmiljø, og fordi du liker vår kultur og måten vi jobber oss fremover på. Hvordan vi er opptatt av å lære av våre feil og hvordan vi aktivt jobber for å bli bedre. Våre banker har en ekstrem lokal forankring - de lever og dør med sine lokalsamfunn, og de følger sine kunder gjennom alle deres livsfaser. Dette smitter over på vår kultur om å ta vare på og støtte hverandre.

#### Interessert i stillingen?
Ta en prat med Erlang, C og JS utvikler [Gunnar Kriik](mailto:gunnar.kriik@sparebank1.no) på telefon [99 561 302](tel:+4799561302), eller CSS guru [Anders Johnsen](mailto:anders.johnsen@sparebank1.no) på telefon [48 2123 73](tel:+48212373). 
