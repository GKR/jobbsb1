---
path: "/javautvikler-sikkerhet"
title: "Er du Java-utvikler og interessert i sikkerhet?"
description: "Vi søker deg som ikke er redd for å utfordre vedtatte sannheter og som kan være med på å bringe teamet som utvikler SpareBank 1 sine sikkerhetsløsninger videre. Du vil jobbe med noe som påvirker hverdagen til veldig mange mennesker, og fokuserer derfor mye på å finne kundenes behov, utvikle MVPer og sørger for at våre løsninger er langt framme teknologisk."
pagetype: "opening"
applicationFormUrl: "https://candidate.hr-manager.net/ApplicationForm/SinglePageApplicationForm.aspx?cid=1889&departmentId=21122&ProjectId=143624&MediaId=4636"
closingDate: "18.08.2019"
---

#### Utvikler

Vi ønsker oss flere utviklere som har kompetanse innen eller interesse for sikkerhet. Hos oss vil du bli en del av et kryssfunksjonelt team av utviklere, testere og folk fra forretningssiden. Teamet har ansvar for vår sikkerhetskjerne som gir over en million kunder og ansatte trygg og effektiv tilgang til SpareBank 1 sine løsninger. Vi har tydelig ansvar, kombinert med frihet og tillit, og får selv bestemme valg av løsning, teknologi og arbeidsmåte.

Vi er nysgjerrige på ny teknologi og sørger for å holde oss oppdaterte. Kompetanseutvikling tas ordentlig på alvor, derfor har utviklerne våre fagdag hver torsdag! Ønsker du å utvide din horisont gjennom å lære mer om for eksempel maskinlæring eller funksjonell programmering, så finnes det gode muligheter for det her.

Våre foredrag på bl.a. JavaZone og Smidig-konferansen forteller om reisen vi er på, hva vi tror på og hvordan vi er organisert. I vår blogg kan du lese mer om hvordan vi jobber.

Nysgjerrig på miljøet vårt? Ta gjerne kontakt med teamleder Magnus for en uforpliktende prat – [411 43 776](tel:+4741143776) | [magnus.halldal@sparebank1.no](mailto:magnus.halldal@sparebank1.no). Vi vurderer kandidater løpende. Også nyutdannede med Java-erfaring oppfordres til å søke.

#### Ansvar & arbeidsoppgaver

* Videreutvikle løsninger som brukes av mer enn en million mennesker hver eneste dag
* Bidra i alle faser av utviklingsprosessen, fra idé til produksjon
* Gjøre feil- og problemanalyse
* Bidra til kontinuerlig forbedring av arkitektur, arbeidsprosess og kode

#### Kvalifikasjoner & profil

* Erfaring med Java
* Fordel med kjennskap til sikkerhetsområdet, bl.a. BankID, SAML, OAuth, signering, sertifikater, single sign-on
* Glad i å jobbe på Linux-plattformen
* Høyere utdanning på universitets- eller høyskolenivå
* Selvdrevet, løsningsorientert og liker å lære nye ting
* Evne til å håndtere komplekse problemer
* Samarbeider og kommuniserer godt med andre
* God norskspråklig kompetanse – både skriftlig og muntlig

#### Hva kan vi tilby deg?

* Svært gode muligheter for faglig og personlig utvikling – fagdag en gang i uken for alle utviklere
* Utfordrende og varierte arbeidsoppgaver på strategisk viktige satsningsområder
* Trivelige kollegaer i et topp arbeids- og kompetansemiljø
* Konkurransedyktige betingelser
* Gode pensjons- og forsikringsordninger
* Familievennlig arbeidstid – med fleksibilitet i hverdagen og sommertid
* Moderne lokaler sentralt i Oslo
* Kaffebar, treningsrom, diverse idrettslag og sosiale aktiviteter
