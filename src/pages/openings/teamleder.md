---
path: "/teamleder"
title: "Smidig teamleder"
description: "Vil du kjempe sammen med oss for en enklere og bedre hverdagsøkonomi for folk flest?"
pri: 10
pagetype: "opening"
---

SpareBank 1 har de senere år gjort store endringer på hvordan vi jobber med våre digitale løsninger. Vi arbeider målrettet med å skape en utviklingsoperasjon basert på Lean produksjonsfilosofi og smidig-prinsipper. I dag leverer våre kryssfunksjonelle utviklingsteam hyppig, og kan i stor grad påvirke hvordan de best løser sine oppgaver. Fokuset nå er å få teamene til å levere enda bedre ved å måle på hva de oppnår og ikke hva de produserer.

Vi søker en teamleder som kan hjelpe oss med å bli flinkere til å bygge bro mellom utvikling og drift, raskere finne kundenes egentlige behov, teste hypoteser, gjøre oss bedre til å jobbe sammen med forretningssiden, og mye mer. Kort sagt, deg som ikke er redd for å utfordre vedtatte sannheter og som kan være med på å bringe oss videre. Videre brenner du for løsninger med god kundeopplevelse og brukervennlighet, og ønsker å være del av et sterkt kompetansemiljø hvor verdiskapning for kundene er i sentrum.

Hos oss vil du lede ett av våre kryssfunksjonelle team, bestående av ansatte og konsulenter. Teamene jobber smidig og iterativt i et distribuert og selvorganiserende miljø, med inspirasjon fra kontinuerlige leveranser og DevOps.

Våre foredrag på [JavaZone og Smidigkonferansen](https://vimeo.com/album/4257283) forteller om reisen vi er på, og hvordan vi er organisert. I vår [blogg](https://medium.com/sparebank1-digital) kan du lese mer om hvordan vi jobber.

#### Arbeidsoppgaver
* Lede utviklingsteam for forvaltning og videreutvikling på et område av digitalbankene til SpareBank 1-alliansen
* Selvstendig ansvar for planlegging, styring, og rapportering av fremdrift
* Bidra i alle faser av utviklingsprosessen, fra idé til forvaltning

#### Kvalifikasjoner
* God teknisk forståelse, der bakgrunn som utvikler er en fordel
* Solid erfaring med teamledelse innen utvikling av webløsninger
* Solid erfaring med arbeid i kryssfunksjonelle utviklingsteam
* Inngående kunnskap om smidig, Lean og moderne utviklingsmetodikk
* Erfaring med virksomhetskritiske systemer, budsjettansvar og økonomioppfølging
* Erfaring fra miljø med høyt fokus på design- og/eller konseptutvikling
* Høyere utdanning på universitets- eller høgskolenivå
* Arbeidsspråket er norsk, og gode norskkunnskaper er derfor en forutsetning


#### Egenskaper
* Løsningsorientert og proaktiv
* Ser på deg selv som en servant leader
* God til å coache og motivere
* Strukturert

#### Vi tilbyr
* Stillingsbrøk: 100%
* Trivelige kollegaer i et topp arbeids- og kompetansemiljø
* Utfordrende og varierte arbeidsoppgaver på strategisk viktige satsningsområder
* Meget gode muligheter for faglig og personlig utvikling
* Familievennlig arbeidstid – med fleksibilitet i hverdagen og sommertid
* Moderne lokaler sentralt i Oslo
* Kaffebar, treningsrom, diverse idrettslag og sosiale aktiviteter
* Gode pensjons- og forsikringsordninger

#### Om oss
SpareBank 1 Banksamarbeidet DA er eid av 14 selvstendige SpareBank 1-banker og er et innovasjons- og utviklingsselskap for tjenester og løsninger i SpareBank 1-alliansen. Selskapet har 250 ansatte med oppgaver innen IT, markeds- og forretningsutvikling. Selskapet er en proaktiv og innovativ samarbeidspartner og fasilitator for SpareBank 1-bankene.
SpareBank 1 Banksamarbeidet DA er ansvarlig for å utvikle og levere felles IT- og mobilløsninger, merkevare og markedsføringskonsepter, forretningskonsepter, produkter og tjenester, kompetanse, analyse, prosesser, beste praksisløsninger og innkjøp.

Ved spørsmål om stillingene kontakt **teamleder Lars Kirkhus** på telefon **484 91 978**.

**Søknadsfrist 2. mai**

[Send inn din søknad](https://www.webcruiter.no/WcMain/CvJobrespond1.aspx?oppdragsnr=4026322152&culture_id=NB-NO)